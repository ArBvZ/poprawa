<!DOCTYPE html>
<html>
<head>
	<title>Switezianka</title>
	<meta charset="UTF-8">
	<link rel="stylesheet" type="text/css" href="styles.css">
</head>
<body>
	<div id="content">
		
		<h1>ŚWITEZIANKA</h1>
		<br><br><br>

		<p>Jakiż to chłopiec piękny i młody?</p>
		<p>Jaka to obok dziewica?</p>
		<p>Brzegami sinej Świtezi wody</p>
		<p>Idą przy świetle księżyca.</p>
		<br><br>
		<p>Ona mu z kosza daje maliny,</p>
		<p>A on jej kwiatki do wianka;</p>
		<p>Pewnie kochankiem jest tej dziewczyny,</p>
		<p>Pewnie to jego kochanka.</p>
		<br><br>
		<p>Każdą noc prawie, o jednej porze,</p>
		<p>Pod tym się widzą modrzewiem.</p>
		<p>Młody jest strzelcem w tutejszym borze;</p>
		<p>Kto jest dziewczyna? ja nie wiem.</p>
		<br><br>
		<p>Skąd przyszła? darmo śledzić kto pragnie,</p>
		<p>Gdzie uszła? nikt jej nie zbada.</p>
		<p>Jak mokry jaskier wschodzi na bagnie,</p>
		<p>Jak ognik nocny przepada.</p>
		<br><br>
		<p>— „Powiedz mi piękna, luba dziewczyno,</p>
		<p>Na co nam te tajemnice —</p>
		<p>Jaką przybiegłaś do mnie drożyną?</p>
		<p>Gdzie dom twój, gdzie są rodzice?</p>
		<br><br>
		<p>Minęło lato, zżółkniały liścia </p>
		<p>I dżdżysta nadchodzi pora:</p>
		<p>Zawsze mam czekać twojego przyścia</p>
		<p>Na dzikich brzegach jeziora?</p>
		<br><br>
		<p>Zawszeż po kniejach jak sarna płocha,</p>
		<p>Jak upiór błądzisz w noc ciemną?</p>
		<p>Zostań się lepiej z tym, kto cię kocha,</p>
		<p>Zostań się, o luba, ze mną!</p>
		<br><br>
		<p>Chateczka moja stąd niedaleka</p>
		<p>Pośrodku gęstej leszczyny;</p>
		<p>Jest tam dostatkiem owoców, mleka,</p>
		<p>Jest tam dostatkiem źwierzyny”. </p>
		<br><br>
		<p>— „Stój, stój, odpowie, hardy młokosie,</p>
		<p>Pomnę, co ojciec rzekł stary;</p>
		<p>Słowicze wdzięki w mężczyzny głosie,</p>
		<p>A w sercu lisie zamiary.</p>
		<br><br>
		<p>Więcej się waszej obłudy boję,</p>
		<p>Niż w zmienne ufam zapały;</p>
		<p>Możebym prośby przyjęła twoje:</p>
		<p>Ale czy będziesz mnie stały?” —</p>
		<br><br>
		<p>Chłopiec przyklęknął, chwycił w dłoń piasku,</p>
		<p>Piekielne wzywał potęgi,</p>
		<p>Klął się przy świętym księżyca blasku…</p>
		<p>Lecz czy dochowa przysięgi?</p>
		<br><br>
		<p>„Dochowaj, strzelcze, to moja rada:</p>
		<p>Bo kto przysięgę naruszy,</p>
		<p>Ach, biada jemu, za życia biada!</p>
		<p>I biada jego złej duszy!” — </p>
		<br><br>
		<p>To mówiąc, dziewka więcej nie czeka,</p></p>
		<p>Wieniec włożyła na skronie,</p>
		<p>I pożegnawszy strzelca z daleka,</p>
		<p>Na zwykłe uchodzi błonie.</p>
		<br><br>
		<p>Próżno się za nią strzelec pomyka,</p>
		<p>Rączym wybiegom nie sprostał;</p>
		<p>Znikła jak lekki powiew wietrzyka,</p>
		<p>A on sam jeden pozostał.</p>
		<br><br>
		<p>Sam został, dziką powraca drogą,</p>
		<p>Ziemia uchyla się grząska.</p>
		<p>Cisza wokoło, tylko pod nogą</p>
		<p>Zwiędła szeleszcze gałązka.</p>
		<br><br>
		<p>Idzie nad wodą, błędny krok niesie,</p>
		<p>Błędnemi strzela oczyma:</p>
		<p>Wtem wiatr zaszumiał po gęstym lesie,</p>
		<p>Woda się burzy i wzdyma.</p>
		<br><br>
		<p>Burzy się, wzdyma, pękają tonie,</p>
		<p>O niesłychane zjawiska!</p>
		<p>Ponad srebrzyste Świtezi błonie</p>
		<p>Dziewicza piękność wytryska.</p>
		<br><br>
		<p>Jej twarz, jak róży bladej zawoje,</p>
		<p>Skropione jutrzenki łezką:</p>
		<p>Jako mgła lekka, tak lekkie stroje</p>
		<p>Obwiały postać niebieską.</p>
		<br><br>
		<p>— „Chłopcze mój piękny, chłopcze mój młody,</p>
		<p>Zanuci czule dziewica —</p>
		<p>Po co wokoło Świteziu wody</p>
		<p>Błądzisz przy świetle księżyca?</p>
		<br><br>
		<p>Po co żałujesz dzikiej wietrznicy,</p>
		<p>Która cię zwabia w te knieje,</p>
		<p>Zawraca głowę, rzuca w tęsknicy,</p>
		<p>I może jeszcze się śmieje?</p>
		<br><br>
		<p>Daj się namówić czułym wyrazem:</p>
		<p>Porzuć wzdychania i żale,</p>
		<p>Do mnie tu, do mnie, tu będziem razem</p>
		<p>Po wodnym pląsać krysztale.</p>
		<br><br>
		<p>Czy zechcesz, niby jaskółka chybka,</p>
		<p>Oblicze tylko wód muskać,</p>
		<p>Czy zdrów jak rybka, wesół jak rybka,</p>
		<p>Cały dzień ze mną się pluskać,</p>
		<br><br>
		<p>A na noc w łożu srebrnej topieli,</p>
		<p>Pod namiotami źwierciadeł,</p>
		<p>Na miękkiej wodnych lilijek bieli,</p>
		<p>Śród boskich usnąć widziadeł”. —</p>
		<br><br>
		<p>Wtem z zasłon błysną piersi łabędzie…</p>
		<p>Strzelec w ziemię patrzy skromnie,</p>
		<p>Dziewica w lekkim zbliża się pędzie,</p>
		<p>I — „do mnie, woła, pójdź do mnie!”</p>
		<br><br>
		<p>I na wiatr lotne rzuciwszy stopy,</p>
		<p>Jak tęcza śmiga w krąg wielki,</p>
		<p>To znowu siekąc wodne zatopy,</p>
		<p>Srebrnemi pryska kropelki.</p>
		<br><br>
		<p>Podbiega strzelec… i staje w biegu…</p>
		<p>I chciałby skoczyć i nie chce;</p>
		<p>Wtem modra fala, prysnąwszy z brzegu,</p>
		<p>Z lekka mu w stopy załechce.</p>
		<br><br>
		<p>I tak go łechce i tak go znęca,</p>
		<p>Tak się w nim serce rozpływa,</p>
		<p>Jak gdy tajemnie rękę młodzieńca</p>
		<p>Ściśnie kochanka wstydliwa.</p>
		<br><br>
		<p>Zapomniał strzelec o swej dziewczynie,</p>
		<p>Przysięgą pogardził świętą,</p>
		<p>Na zgubę oślep bieży w głębinie,</p>
		<p>Nową zwabiony ponętą. </p>
		<br><br>
		<p>Bieży i patrzy, patrzy i bieży,</p>
		<p>Niesie go wodne przestworze,</p>
		<p>Już z dala suchych odbiegł wybrzeży,</p>
		<p>Na średnim igra jeziorze.</p>
		<br><br>
		<p>I już dłoń śnieżną w swej ciśnie dłoni,</p>
		<p>W pięknych licach topi oczy,</p>
		<p>Ustami usta różane goni,</p>
		<p>I skoczne okręgi toczy:</p>
		<br><br>
		<p>Wtem wietrzyk świsnął, obłoczek pryska,</p>
		<p>Co ją w łudzącym krył blasku…</p>
		<p>Poznaje strzelec dziewczynę z bliska…</p>
		<p>Ach, to dziewczyna spod lasku!</p>
		<br><br>
		<p>— „A gdzie przysięga? gdzie moja rada?</p>
		<p>Wszak kto przysięgę naruszy,</p>
		<p>Ach, biada jemu, za życia biada!</p>
		<p>I biada jego złej duszy!</p>
		<br><br>
		<p>Nie tobie igrać przez srebrne tonie,</p>
		<p>Lub nurkiem pluskać w głąb jasną,</p>
		<p>Surowa ziemia ciało pochłonie,</p>
		<p>Oczy twe żwirem zagasną.</p>
		<br><br>
		<p>A dusza przy tem świadomem drzewie</p>
		<p>Niech lat doczeka tysiąca,</p>
		<p>Wiecznie piekielne cierpiąc zarzewie</p>
		<p>Nie ma czem zgasić gorąca”. —</p>
		<br><br>
		<p>Słyszy to strzelec, błędny krok niesie,</p>
		<p>Błędnemi rzuca oczyma;</p>
		<p>A wicher szumi po gęstym lesie,</p>
		<p>Woda się burzy i wzdyma.</p>
		<br><br>
		<p>Burzy się, wzdyma i wre aż do dna,</p>
		<p>Kręconym nurtem pochwyca.</p>
		<p>Roztwiera paszczę otchłań podwodna,</p>
		<p>Ginie z młodzieńcem dziewica. </p>
		<br><br>
		<p>Woda się dotąd burzy i pieni;</p>
		<p>Dotąd przy świetle księżyca</p>
		<p>Snuje się para znikomych cieni:</p>
		<p>Jest to z młodzieńcem dziewica.</p>
		<br><br>
		<p>Ona po srebrnym pląsa jeziorze,</p>
		<p>On pod tym jęczy modrzewiem.</p>
		<p>Któż jest młodzieniec? Strzelcem był w borze.</p>
		<p>A kto dziewczyna? Ja nie wiem. </p>

		<br><br><br>
		<a style="text-decoration: none" href="index.html">Powrót do strony głównej</a>
	</div>
</body>
</html>