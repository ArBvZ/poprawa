<!DOCTYPE html>
<html>
<head>
	<title>Romantycznosc</title>
	<meta charset="UTF-8">
	<link rel="stylesheet" type="text/css" href="styles.css">
</head>
<body>
	<div id="content">
		
		<h1>ROMANTYCZNOŚĆ</h1>
<br><br><br>
		<p>Methinks, I see… Where?</p>
		<p>— In my mind's eyes.</p>
		<br>
		<p>Zdaje mi się, że widzę… Gdzie?</p>
		<p>Przed oczyma duszy mojej.</p>
		<br>
		<p style="text-align: right;">~Shakespeare</p>

<br><br>

		<p>Słuchaj dzieweczko!</p>
		<p>— Ona nie słucha. —</p>
		<p>To dzień biały! to miasteczko!</p>
		<p>Przy tobie nie ma żywego ducha,</p>
		<p>Co tam wkoło siebie chwytasz?</p>
		<p>Kogo wołasz, z kim się witasz?</p>
		<p>— Ona nie słucha. —</p>
		<br><br>
		<p>To jak martwa opoka</p>
		<p>Nie zwróci w stronę oka,</p>
		<p>To strzela wkoło oczyma,</p>
		<p>To się łzami zaleje,</p>
		<p>Coś niby chwyta, coś niby trzyma,</p>
		<p>Rozpłacze się i zaśmieje.</p>
		<br><br>
		<p>— „Tyżeś to w nocy? to ty Jasieńku!</p>
		<p>Ach! i po śmierci kocha!</p>
		<p>Tutaj, tutaj, pomaleńku,</p>
		<p>Czasem usłyszy macocha!…</p>
		<br><br>
		<p>Niech sobie słyszy… już nie ma ciebie,</p>
		<p>Już po twoim pogrzebie!</p>
		<p>Ty już umarłeś? Ach! ja się boję!…</p>
		<p>Czego się boję mego Jasieńka?</p>
		<p>Ach, to on! lica twoje, oczki twoje!</p>
		<p>Twoja biała sukienka!</p>
		<br><br>
		<p>I sam ty biały jak chusta,</p>
		<p>Zimny… jakie zimne dłonie!</p>
		<p>Tutaj połóż, tu na łonie,</p>
		<p>Przyciśnij mnie, do ust usta!…</p>
		<br><br>
		<p>Ach, jak tam zimno musi być w grobie!</p>
		<p>Umarłeś, tak, dwa lata!</p>
		<p>Weź mię, ja umrę przy tobie,</p>
		<p>Nie lubię świata.</p>
		<br><br>
		<p>Źle mnie w złych ludzi tłumie:</p>
		<p>Płaczę, a oni szydzą;</p>
		<p>Mówię, nikt nie rozumie:</p>
		<p>Widzę, oni nie widzą!</p>
		<br><br>
		<p>Śród dnia przyjdź kiedy… To może we śnie?</p>
		<p>Nie, nie… trzymam ciebie w ręku,</p>
		<p>Gdzie znikasz, gdzie mój Jasieńku?</p>
		<p>Jeszcze wcześnie, jeszcze wcześnie!</p>
		<br><br>
		<p>Mój Boże! kur się odzywa,</p>
		<p>Zorza błyska w okienku.</p>
		<p>Gdzie znikłeś! ach! stój Jasieńku!</p>
		<p>Ja nieszczęśliwa!” —</p>
		<br><br>
		<p>Tak się dziewczyna z kochankiem pieści,</p>
		<p>Bieży za nim, krzyczy, pada;</p>
		<p>Na ten upadek, na krzyk boleści,</p>
		<p>Skupia się ludzi gromada.</p>
		<br><br>
		<p>„Mówcie pacierze! — krzyczy prostota —</p>
		<p>Tu jego dusza być musi.</p>
		<p>Jasio być musi przy swej Karusi,</p>
		<p>On ją kochał za żywota!”</p>
		<br><br>
		<p>I ja to słyszę, i ja tak wierzę,</p>
		<p>Płaczę i mówię pacierze. </p>
		<p>— „Słuchaj dzieweczko!” — krzyknie śród zgiełku</p>
		<p>Starzec, i na lud zawoła:</p>
		<p>„Ufajcie memu oku i szkiełku,</p>
		<p>Nic tu nie widzę dokoła.</p>
		<br><br>
		<p>— Duchy karczemnej tworem gawiedzi,</p>
		vW głupstwa wywarzone kuźni;</p>
		<p>Dziewczyna duby smalone bredzi,</p>
		<p>A gmin rozumowi bluźni”.</p>
		<br><br>
		<p>„Dziewczyna czuje, — odpowiadam skromnie —</p>
		<p>A gawiedź wierzy głęboko:</p>
		<p>Czucie i wiara silniej mówi do mnie,</p>
		<p>Niż mędrca szkiełko i oko.</p>
		<br><br>
		<p>Martwe znasz prawdy, nieznane dla ludu,</p>
		<p>Widzisz świat w proszku, w każdej gwiazd iskierce;</p>
		<p>Nie znasz prawd żywych, nie obaczysz cudu!</p>
		<p>Miej serce i patrzaj w serce!” </p>
		<br><br>

		<a style="text-decoration: none" href="index.html">Powrót do strony głównej</a>
	</div>
</body>
</html>