<!DOCTYPE html>
<html>
<head>
	<title>Do przyjaciół</title>
	<meta charset="UTF-8">
	<link rel="stylesheet" type="text/css" href="styles.css">
</head>
<body>
	<div id="content">
		
		<h1>DO PRZYJACIÓŁ</h1>
		<br><br><br>

		<p>Bije raz, dwa, trzy… już północna pora:</p>
		<p>Głuche wokoło zacisze,</p>
		<p>Wiatr tylko szumi po murach klasztora</p>
		<p>I psów szczekanie gdzieś słyszę.</p>
		<br><br>
		<p>Świeca w lichtarzu dopala się na dnie:</p>
		<p>Raz w głębi tłumi ogniska,</p>
		<p>Znowu się wzmoże i znowu opadnie,</p>
		<p>Błyska, zagasa i błyska. </p>
		<br><br>
		<p>Straszno!… Nie była straszną ta godzina,</p>
		<p>Gdy były nieba łaskawsze;</p>
		<p>Ileż mi słodkich chwilek przypomina!</p>
		<p>Precz! To już znikło na zawsze! </p>
		<br><br>
		<p>Teraz ja szczęścia szukam, ot w tej księdze…</p>
		<p>Księga znudziła, porzucam;</p>
		<p>Znowu ku lubym przedmiotom myśl pędzę,</p>
		<p>To marzę, to się ocucam. </p>
		<br><br>
		<p>Czasem, gdy słodkie zbudzi zachwycenie,</p>
		<p>Kochankę widzę lub braci;</p>
		<p>Zrywam się, patrzę; aż tylko po ścienie,</p>
		<p>Biega cień własnej postaci. </p>
		<br><br>
		<p>Ot, lepiej pióro wezmę i śród ciszy,</p>
		<p>Gdy się bez ładu myśl plącze,</p>
		<p>Zacznę coś pisać dla mych towarzyszy,</p>
		<p>Zacznę, bo nie wiem, czy skończę. </p>
		<br><br>
		<p>Może też pamięć o minionej wiośnie</p>
		<p>Zimowy wierszyk umili;</p>
		<p>Chcę coś okropnie, coś pisać miłośnie,</p>
		<p>O strachach i o Maryli. </p>
		<br><br>
		<p>Kto pragnie pędzlem swe rozsławić imię,</p>
		<p>Niech jej maluje portrety;</p>
		<p>Wieszcz w nieśmiertelnym niech opiewa rymie</p>
		<p>Serca, rozumu zalety; </p>
		<br><br>
		<p>Mnie, choć to wszystko w umyśle przytomne,</p>
		<p>Pociechy szukam, nie sławy:</p>
		<p>Lepiej wam powiem, jeżeli przypomnę,</p>
		<p>Jakie z nią miałem zabawy. </p>
		<br><br>
		<p>Maryla słodkie miłości wyrazy</p>
		<p>Dzieliła skąpo w rachubie:</p>
		<p>Choć jej kto kocham mówił po sto razy</p>
		<p>Nie rzekła nawet i lubię. </p>
		<br><br>
		<p>Za to więc w Rucie, pod północną chwilę,</p>
		<p>Kiedy się wszyscy spać kładą,</p>
		<p>Ja na dobranoc żegnając Marylę,</p>
		<p>Taką straszyłem balladą. </p>

		<br><br><br>
		<a style="text-decoration: none" href="index.html">Powrót do strony głównej</a>
	</div>
</body>
</html>