<!DOCTYPE html>
<html>
<head>
	<title>Pierwiosnek</title>
	<meta charset="UTF-8">
	<link rel="stylesheet" type="text/css" href="styles.css">
</head>
<body>
	<div id="content">
		
		<h1>PIERWIOSNEK</h1>
<br><br><br>
		<p>Z niebieskich najrańszą piosnek</p>
		<p>Ledwie zadzwonił skowronek,</p>
		<p>Najrańszy kwiatek pierwiosnek</p>
		<p>Błysnął ze złotych obsłonek.</p>
<br><br>
		<p>Ja</p>
<br>
		<p>Za wcześnie, kwiatku, za wcześnie,</p>
		<p>Jeszcze północ mrozem dmucha,</p>
		<p>Z gór białe nie zeszły pleśnie,</p>
		<p>Dąbrowa jeszcze nie sucha.	</p> 
<br><br>
		<p>Przymruż złociste światełka,</p>
		<p>Ukryj się pod matki rąbek,</p>
		<p>Nim cię zgubi śronu ząbek</p>
		<p>Lub chłodnej rosy perełka.</p>
<br><br>
		<p>Kwiatek</p>
			<br>
		<p>Dni nasze jak dni motylka,</p>
		<p>Życiem wschód, śmiercią południe;</p>
		<p>Lepsza w kwietniu jedna chwilka</p>
		<p>Niż w jesieni całe grudnie.</p>
<br><br>
		<p>Czy dla bogów szukasz datku,</p>
		<p>Czy dla druha lub kochanki,</p>
		<p>Upleć wianek z mego kwiatku,</p>
		<p>Wianek to będzie nad wianki.	</p> 
<br><br>
		<p>Ja</p>
			<br>
		<p>W podlej trawce, w dzikim lasku</p>
		<p>Urosleś, o kwiatku luby!</p>
		<p>Mało wzrostu, mało blasku,</p>
		<p>Cóż ci daje tyle chluby?</p>
			<br><br>
		<p>Ni to kolory jutrzenki,</p>
		<p>Ni zawoje tulipana,</p>
		<p>Ni lilijowe sukienki,</p>
		<p>Ni róży pierś malowana.</p>
		 	<br>
			<br>
		<p>Uplatam ciebie do wianka;</p>
		<p>Lecz skądże ufności tyle!</p>
		<p>Przyjaciele i kochanka</p>
		<p>Czy cię powitają mile?</p>
			<br>
			<br>
		<p>Kwiatek</p>
			<br>
		<p>Powitają przyjaciele</p>
		<p>Mnie, wiosny młodej aniołka;</p>
		<p>Przyjaźń ma blasku niewiele</p>
		<p>I cień lubi jak me ziołka.</p>
		<p>Czym kochanki godzien rączek,</p>
		<p>Powiedz, niebieska Marylko!</p>
		<p>Za pierwszy młodości pączek</p>
		<p>Zyskam pierwszą... ach! łzę tylko.</p>

		<a style="text-decoration: none" href="index.html">Powrót do strony głównej</a>
	</div>
</body>
</html>