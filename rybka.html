<!DOCTYPE html>
<html>
<head>
	<title>Rybka</title>
	<meta charset="UTF-8">
	<link rel="stylesheet" type="text/css" href="styles.css">
</head>
<body>
	<div id="content">
		
		<h1>RYBKI</h1>
		<br><br><br>

		<p>Od dworu, spod lasa, z wioski,</p>
		<p>Smutna wybiega dziewica,</p>
		<p>Rozpuściła na wiatr włoski</p>
		<p>I łzami skropiła lica.</p>
		<br><br>
		<p>Przybiega na koniec łączki,</p>
		<p>Gdzie w jezioro wpada rzeka;</p>
		<p>Załamuje białe rączki</p>
		<p>I tak żałośnie narzeka:</p>
		<br><br>
		<p>„O wy, co mieszkacie w wodzie,</p>
		<p>Siostry moje, Świtezianki,</p>
		<p>Słuchajcie w ciężkiej przygodzie</p>
		<p>Głosu zdradzonej kochanki.</p>
		<br><br>
		<p>Kochałam pana tak szczerze,</p>
		<p>On mię przysięgał zaślubić;</p>
		<p>Dziś księżnę za żonę bierze,</p>
		<p>Krysię ubogą chce zgubić. </p>
		<br><br>
		<p>Niechże sobie żyją młodzi,</p>
		<p>Niech się z nią obłudnik pieści,</p>
		<p>Niech tylko tu nie przychodzi</p>
		<p>Urągać się z mych boleści.</p>
		<br><br>
		<p>Dla opuszczonej kochanki</p>
		<p>Cóż pozostało na świecie?</p>
		<p>Przyjmijcie mię, Świtezianki:</p>
		<p>Lecz moje dziecię… ach dziecię!”</p>
		<br><br>
		<p>To mówiąc rzewnie zapłacze,</p>
		<p>Rączkami oczy zasłoni,</p>
		<p>I z brzegu do wody skacze,</p>
		<p>I w bystrej nurza się toni.</p>
		<br><br>
		<p>Wtem z lasu, gdzie się dwór bieli,</p>
		<p>Tysiączne świecą kagańce,</p>
		<p>Zjeżdżają goście weseli,</p>
		<p>Muzyka, hałas i tańce.</p>
		<br><br>
		<p>Lecz mimo tego hałasu</p>
		<p>Płacz dziecięcia słychać w lesie;</p>
		<p>Wierny sługa wyszedł z lasu,</p>
		<p>I dziecię na ręku niesie.</p>
		<br><br>
		<p>Ku wodzie obraca kroki,</p>
		<p>Gdzie łoza gęsto spleciona</p>
		<p>Wzdłuż wykręconej zatoki</p>
		<p>Okryła rzeki ramiona.</p>
		<br><br>
		<p>Tam staje w ciemnym zakątku,</p>
		<p>Płacze i woła: — „Niestety!</p>
		<p>Ach! któż da piersi dzieciątku?</p>
		<p>Ach! gdzie ty, Krysiu, ach, gdzie ty?”</p>
		<br><br>
		<p>— „Tu jestem, w rzece, u spodu, —</p>
		<p>Cichy mu głos odpowiada —</p>
		<p>Tutaj drżę cała od chłodu,</p>
		<p>A żwir mnie oczki wyjada.</p>
		<br><br>
		<p>Przez żwir, przez ostre kamuszki</p>
		<p>Fale mnie gwałtowne niosą;</p>
		<p>Pokarm mój koralki, muszki,</p>
		<p>A zapijam zimną rosą”.</p>
		<br><br>
		<p>Lecz sługa jak na początku,</p>
		<p>Tak wszystko woła: — „Niestety!</p>
		<p>Ach! któż da piersi dzieciątku?</p>
		<p>Ach! gdzież ty, Krysiu, ach, gdzie ty?”</p>
		<br><br>
		<p>Wtem się coś z lekka potrąci</p>
		<p>Śród kryształowej przeźroczy,</p>
		<p>Woda się z lekka zamąci,</p>
		<p>Rybka nad wodę podskoczy;</p>
		<br><br>
		<p>I jak skałka płaskim bokiem,</p>
		<p>Gdy z lekkich rąk chłopca pierzchnie,</p>
		<p>Tak nasza rybka podskokiem</p>
		<p>Mokre całuje powierzchnie.</p>
		<br><br>
		<p>Złotemi plamki nadobna,</p>
		<p>Kraśne ma po bokach piórka,</p>
		<p>Główka jak naparstek drobna,</p>
		<p>Oczko drobne jak paciórka.</p>
		<br><br>
		<p>Wtem rybią łuskę odwinie,</p>
		<p>Spojrzy dziewicy oczyma;</p>
		<p>Z głowy jasny włos wypłynie,</p>
		<p>Szyjka cieniuchna się wzdyma.</p>
		<br><br>
		<p>Na licach różana krasa,</p>
		<p>Piersi jak jabłuszka mleczne,</p>
		<p>Rybią ma płetwę do pasa,</p>
		<p>Płynie pod chrusty nadrzeczne.</p>
		<br><br>
		<p>I dziecię bierze do ręki,</p>
		<p>U łona białego tuli:</p>
		<p>— „Luli, woła, mój maleńki,</p>
		<p>Luli, mój maleńki, luli”. —</p>
		<br><br>
		<p>Gdy dziecię płakać przestało,</p>
		<p>Zawiesza kosz na gałęzi,</p>
		<p>I znowu ściska swe ciało,</p>
		<p>I główkę nadobną zwęzi.</p>
		<br><br>
		<p>Znowu ją łuski powleką,</p>
		<p>Od boków wyskoczą skrzelki,</p>
		<p>Plusła, i tylko nad rzeką</p>
		<p>Kipiące pękły bąbelki. </p>
		<br><br>
		<p>Tak co wieczora, co ranka,</p>
		<p>Gdy sługa stanie w zakątku,</p>
		<p>Wraz wypływa Świtezianka,</p>
		<p>Żeby dać piersi dzieciątku.</p>
		<br><br>
		<p>Za cóż jednego wieczora</p>
		<p>Nikt nie przychodzi na smugi?</p>
		<p>Już zwykła przemija pora:</p>
		<p>Nie widać z dziecięciem sługi.</p>
		<br><br>
		<p>Nie może on przyjść tą stroną,</p>
		<p>Musi zaczekać troszeczkę,</p>
		<p>Bo właśnie teraz pan z żoną</p>
		<p>Poszli przechadzką nad rzeczkę.</p>
		<br><br>
		<p>Wrócił się, czekał z daleka,</p>
		<p>Za gęstym usiadłszy krzakiem:</p>
		<p>Lecz próżno czeka i czeka,</p>
		<p>Nikt nie powracał tym szlakiem.</p>
		<br><br>
		<p>Wstaje, i dłoń w trąbkę zwinął,</p>
		<p>I patrzył przez palców szparę,</p>
		<p>Ale i dzień już przeminął,</p>
		<p>I mroki padają szare.</p>
		<br><br>
		<p>Czekał długo po zachodzie,</p>
		<p>A gdy noc gwiazdy zapala,</p>
		<p>Zbliża się z lekka ku wodzie</p>
		<p>I śledzi oczyma z dala.</p>
		<br><br>
		<p>Przebóg! cudy, czy moc piekła?</p>
		<p>Uderza go widok nowy:</p>
		<p>Gdzie pierwej rzeczułka ciekła,</p>
		<p>Tam suchy piasek i rowy.</p>
		<br><br>
		<p>Na brzegach porozrzucana</p>
		<p>Wala się odzież bez ładu;</p>
		<p>Ani pani, ani pana,</p>
		<p>Nie widać nigdzie ni śladu.</p>
		<br><br>
		<p>Tylko z zatoki połową </p>
		<p>Sterczał wielki głazu kawał,</p>
		<p>I dziwną kształtu budową,</p>
		<p>Dwa ludzkie ciała udawał. </p>
		<br><br>
		<p>Zdumiewa się wierny sługa,</p>
		<p>Rozpierzchłych myśli nie złowił;</p>
		<p>Przeszła godzina, i druga,</p>
		<p>Nim wreszcie słówko przemówił.</p>
		<br><br>
		<p>„Krysiu, o Krysiu!” zawoła:</p>
		<p>Echo mu „Krysiu” odpowie;</p>
		<p>Lecz próżno patrzy dokoła,</p>
		<p>Nikt nie pokazał się w rowie.</p>
		<br><br>
		<p>Patrzy na rów i na głazy,</p>
		<p>Otrze pot na licu zbladłem,</p>
		<p>I kiwnie głową trzy razy,</p>
		<p>Jakby chciał mówić: już zgadłem.</p>
		<br><br>
		<p>Dzieciątko na ręce bierze,</p>
		<p>Śmieje się dzikim uśmiechem,</p>
		<p>I odmawiając pacierze,</p>
		<p>Wraca do domu z pośpiechem. </p>

		<br><br><br>
		<a style="text-decoration: none" href="index.html">Powrót do strony głównej</a>
	</div>
</body>
</html>